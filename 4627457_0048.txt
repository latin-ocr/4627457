-39—

mill-imis rebus misceri et temperari potest. hic quidem Mureto auctore
omnes deleverunt et malorum, figurae scilicet ignari. iterum graeci
comparabo auctoris exemplum admodum huic Tulliano appositum,
verba scriptoris de sublimitate quibus ad argumentum libri accedit
(2,1); ἡμῖν δ’ ἐκεῖνο διαπορητέον ἐν ἀρχῇ, εἰ ἔστιν ὕψους τις ἣ βά-
θους τέχνη. nec eiciendum est ἢ βάθους cum. Iahnio nec cum aliis
emendandum neque etiam ita ut Rothsteinius fecit (cf. Hermae
XXII 538) defendendum, sed locutus est scriptor ut fecit omnem
quasi altitudinis et profunditatis regionem dictione permensurus3
tam fortiter autem cur hoc loco locutus sit sequentia verba osten-
dunt: ἐπεί τινες ὅλως οἴονται διηπατῆσθαι τοὺς τὰ τοιαῦτα ἄγοντας
εἰς τεχνικὰ παραγγέλματα. adversarios igitur contendentes audimus
μηδεμίαν εἶναι ὕψους ἢ βάθους τέχνην 1). alius optimus auctor la-
tinitatis Horatius est. qui quod carm. Π 18, 38 dicit hic levare
functum pauperem laboribus vocatus atquc non vocatus audit (quae apte
contulit Classenus Thucydideis I 118 καὶ αὐτὸς ἔφη ξυλλήψεσθαι
καὶ παρακαλούμενος καὶ ἄκλητος) vel epod. 5, 48 Canidia rodens pol-
licem quid dixit aut quid tacuit? utrubique per contrarium universam
rem complectitur ac faHitur egregie Kiesslingius, qui eo quod est
quid tacuit quasi corrigi illud quid dixit autumat, cum Canidiae se-
quens oratio non pronuntianda sciJicet sed mussitanda scripta sit
a poeta. recte vero idem ad art. poet. 113 Romani tollent equites
peditesque cachinnum. quo contraposito totum theatrum significat,
ut Plautum Poen. 832 equitem peditem omnes ingenuos complecten-
tem dixisse adnotavi. sed hoc interest inter Horati et Plauti lo-
cum: Horatius equites nominat ut cultiorem spectatorum partem,
eis cum acumine adiungit pedites ²), Plautus quodvis qenus hominum
in lenonis aedibus versari dicens enumerat equitem peditem, liberti-
num, furem fuyitivom verberatum vinetum addictum, id est tres homi-
num ordines, atque servorum quidem genus ex eis quae agit quae-
que patitur multis nominibus notat, libertinorum commemorat tan-
tum, ingenuos significans contrarias notiones conectit ut fieri solet
in talibus: omnia fanda nefanda, aequa et iniqua ferunt, non sacro
non profano abstinebant, oce ὀργή σε κρηγύην οὔτε βέβηλος αἰνεῖ. quae
figura cum specie consimilis sit ei de qua agimus, re diversa est.

1) In Dionis chrysostomi verbis 111 28 νῦν δὲ οὔτε ἰατρὸν ἄλλους τινας
ἀκούειν ἢ λέγειν λόγους φαίην ἂν ὀρθῶς ἢ τοὺς περὶ ὑγιείας σώματος καὶ νόσου
tametsi verum est quod Arnimius significavit ad sententiam tantum pertinere ἀ-
κούειν, tamen nescio an delere non liceat ἢ λέγειν.

2) Sic Pomponius in Prostibulo, sed praemisso nomine quod acumen hnbet,

v. 154: quae pedit-vua nubere poterant, equites sperant spurcae.

 

