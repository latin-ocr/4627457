„40-

Hunc figurarum ad idem genus pertinentium circuitum qui cona
sfflcrat, ratione qua nulla certior intellegere poterit quid-inter
Plauti Terentique dictionem discriminis intercedat. luxuriat Plau·
tus figurati sermonis effluentia, lascivit acuminibus, scatet mille
rivulis iocosae iucunditatis ; Terentius atticae parsimoniae peritus
occulit artem et ea plerumque elocutionis decoramenta vitat qnae
verba non sensus figurant. hoc est quod Caesar, attico ipse cha-
racteri deditus, tamen in comoedia desiderat: lenibus utinam dictis
adiuncta foret vis comica; hoc etiam est quo comoedia cultior ex
favore populi litterisque Romanis excidere coepit. in Plauti fabu-
lis quid placuerit Romanis equitibus peditibusque qui cognoscere
volet, pro exemplo legat Curculionis sermonem v. 280-298; nullus
fere versus est quin vel sono vel sensu aures mentemve illiciat
mulceat exerceat. neque tamen, id quod et mirificum· 111 tali causa
maxime est et rei summam attingit, usquam in Plauti illa abun-
dantia aut ornatus nimius displicet aut quaesita sentitur et coacta
venustas aut pigmenta conspicua sunt artificio obducta magis quam
nativi colores; quae omnia accidunt in illorum et sequiorum tem-
porum scriptis artificialibus. atqui Plauti sermonem ab arte rhe-
torica non alienum esse certo intelleximus. haec igitur res est:
artificiis utitur ille quidem, sed divitias dictorum domi habet5 di-
dicit quidem quibus adminiculis et infantis sermo aliquid esse vi-
deri possit, usurpat ea eatenus, ut poetae non vulgi sermonem in
comoedia exhibeat. integros fontes accedit, οὐκ ἀπὸ κρήνης πίνει.
dc canaliculis bibentem deprehendimus Terentium in prologis'id est
in orationibus scribendis; in fabulis prudenter abstinuit dicendi
genere cuius artificiis sermones opplere nolebat, Plautina libertate
uti non valebat. fugit Terentius eam artis partem quam multos
in vitium ducere vidit, Plautus artem ingenio vicit.

ιη’...υιμ-ω-ειὲμαιμ - ,ἑῴῳ a Α ,...

